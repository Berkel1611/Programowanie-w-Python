Ponowne wykorzystanie surowców zużywa mniej energii niż wytworzenie kolejnych produktów od nowa. Dodatkowo stosuje się tzw. recykling energetyczny. Jeśli odpadów nie da się przetworzyć, ulegają spaleniu w specjalistycznej spalarni – a to sposób na wytworzenie nowej energii. Recykling jednej szklanej butelki pozwala uzyskać aż 4 godziny świecenia żarówką, a spalenie jednej plastikowej torby – 10 minut światła. Składowanie śmieci, np. na dużych wysypiskach, jest nie tylko kosztowne i nieestetyczne. Ma również niekorzystny wpływ na okoliczne środowisko – siedliska roślin i zwierząt są narażone na degradację. Dodatkowo Komisja Europejska szacuje, że 80% odpadów znajdujących się w morzach to tworzywa sztuczne. To powoduje, że zwierzęta żyjące w wodzie są narażone na przypadkowe połknięcie czy zranienie. To samo dotyczy zwierząt mieszkających w lasach czy na polach.