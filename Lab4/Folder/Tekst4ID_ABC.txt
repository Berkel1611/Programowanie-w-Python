Przykładowo: stosując recykling aluminium, można obniżyć skażenie wody aż o 97% – porównując z produkcją tego materiału od nowa. Tona przerobionego szkła zmniejsza z kolei ilość dodatkowego dwutlenku węgla aż o 220 kg. Wiele surowców naturalnych nie podlega odnowie, np. ropa naftowa czy boksyt. Niektóre z nich, takie jak drewno, do odrodzenia potrzebują wielu lat. Mniejsze zużycie zasobów ziemi to zatem sposób na lepsze gospodarowanie tym, co dała nam natura. Takie działanie zaprocentuje teraz i w przyszłości, m.in. obniżając koszty produkcji. Takie surowce jak szkło czy aluminium można wykorzystywać bez końca – zamiast zużywać energię, czas i pieniądze na ich ponowne wytworzenie. Innym przykładem jest recykling makulatury – ponowne przerobienie 59 kg takich surowców chroni jedno drzewo przed wycięciem.